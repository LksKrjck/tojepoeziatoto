<!DOCTYPE html>
<html lang="sk">
    <head>
        <meta charset="utf-8">
        <meta name="viewport" content="width=device-width, initial-scale=1">
        <title>To je poézia toto</title>
        <link rel="stylesheet" href="styles.css">
    </head>
    <body>
        <nav> 
            <a href="#trucbudka" class="nav-link">Trucbúdka</a>
            <a href="#poezia" class="nav-link">Poézia</a>
            <a href="#zmrzaceny" class="nav-link">Zmrzačený</a>
            <a href="#jesen-zivota" class="nav-link">Jeseň života</a>
            <a href="#schovanka" class="nav-link">Schovanka</a>
            <a href="#hviezdy" class="nav-link">Hviezdy</a>
            <a href="#citova-peristaltika" class="nav-link">Citová peristaltika</a>
            <a href="#automaty" class="nav-link">Automaty</a>
            <a href="#zlta-znacka" class="nav-link">Žltá značka</a>
            <a href="#zalospev-na-dilera" class="nav-link">Žalospev na dílera</a>
            <a href="#v-dobrom-aj-v-zlom" class="nav-link">V dobrom aj v zlom</a>
            <a href="#vlak" class="nav-link">Vlak</a>
            <a href="#reklama" class="nav-link">Reklama</a>
            <a href="#viera" class="nav-link">Viera</a>
            <a href="#piesty" class="nav-link">Piesty</a>
            <a href="#kluc-ku-stastiu" class="nav-link">Kľúč ku šťastiu</a>
            <a href="#snar" class="nav-link">Snár</a>
            <a href="#zimny-vystup" class="nav-link">Zimný výstup</a>
            <a href="#john-mcjohn" class="nav-link">John McJohn: <br>Olovená sloboda</a>
            <a href="#cervotoc" class="nav-link">Červotoč</a>
            <a href="#kamarati" class="nav-link">Kamaráti</a>
            <a href="#nedokoncena" class="nav-link">Nedokončená</a>
            <a href="#nepretrzita-prevadzka" class="nav-link">Nepretržitá prevádzka</a>
            <a href="#na-pive" class="nav-link">Na pive</a>
            <a href="#prestoje" class="nav-link">Prestoje</a>
            <a href="#judas" class="nav-link">Judáš</a>
            <a href="#darmozrac" class="nav-link">Darmožráč</a>
            <a href="#posledna-rozlucka" class="nav-link">Posledná rozlúčka</a>
            <a href="#umela-inteligencia" class="nav-link">Umelá inteligencia</a>
           
        </nav>

        <main>
<button id="night">&#9680</button>
<div class="hlavna-sekcia">
            <div
            id="trucbudka"
            class="basen schovate">
<h1>Trucbúdka</h1>



<p>Strácaš punc klasika? Aj kožu na tvári?<br>
V živote pokoja ubúda?<br>
Viem o mieste, kde sa ti vyliečiť podarí<br>
Raj na zemi s názvom trucbúda</p>

<p>Od veky vekov majú ľudia na krku<br>
Všelijaké neľahké osudy<br>
No ľahšie sa pracuje od svitu do mrku<br>
Keď cez víkend zmizneš do trucbúdy</p>

<p>Už nikdy v živote nebudem sám<br>
    Spečatím milostný vzťah s rodnou hrudou<br>
    Nohy mám na zemi a srdce zas tam<br>
    Kde vrtuľa krúti sa nad trucbúdou</p>

    <p>Ktovie, čo vesmírny tkáč zvaný život<br>
    Z prameňov našich duší zase utká<br>
Ja budem čeliť osudu odvážlivo<br>
Len nech mi na roli stojí trucbúdka</p>
        </div>


        <div
            id="poezia"
            class="basen schovate">
<h1>Poézia</h1>

<p>Poézia je strašná kokotina<br>
Každý deň pýtam sa Hospodina<br>
Aká je v tom, preboha, krása<br>
Keď dospelý človek so slovkami hrá sa?</p>

<p>Zaslúži sto rokov samoty a ticha<br>
Kto nad kusom papiera dokáže vzdychať<br>
Kto tvári sa, že vidí tam viac, než len slová<br>
Ťažko svoju jebnutosť pred ľuďmi schová</p>

<p>Báseň je príznakom duševnej poruchy<br>
Liek na ňu je prostý - len lopata do ruky<br>
Verše - plesne na mozgu, splodené sú z nudy<br>
A v dnešnej dobe sa už ani nemusia rýmovať</p>
        </div>






        <div
            id="zmrzaceny"
            class="basen schovate">
<h1>Zmrzačený</h1>

<p>Počuli ste, čo sa v miestnej nemocnici stalo?<br>
Lekári sa pomýlili a veru nie málo<br>
Nevinný mladík tam leží a jeho stav zlý je<br>
Spolu so slepákom vybrali mu ambície</p>

<p>Ako bude teraz žiť? A vlastne teda - načo?<br>
Jeho matka po celé dni zadúša sa plačom<br>
Zbytočne ho vychovala, úbohá to stvora<br>
Nebude mať z neho právnika či direktora</p>

<p>Chalupa mu stačí, prístavbu už netreba<br>
Ani svoje staré auto zatiaľ nepredá<br>
V záhradke si rýľuje a popíja si pivo<br>
Bože, prečo trestáš ľudí tak nespravodlivo?</p>

<p>Ku šťastiu mu postačuje len prítomná chvíľa<br>
Dedina si šepká - Aha naňho, na debila<br>
Ani svoj vzťah s frajerkou už nijako nezlepil<br>
Taký chmuľo predsa nemá žiadny sexepíl</p>

<p>Viete, kde sa vidí o päť rokov? Predsa doma<br>
Na mieste, kde narodil sa, jedného dňa skoná<br>
Jedine že by sa odsťahoval do Tibetu<br>
Tam vraj takí kripli žijú a neškodia svetu</p>
        </div>


        <div
            id="jesen-zivota"
            class="basen schovate">
<h1>Jeseň života</h1>

<p>Pred týmto ma neochráni<br>
Bohatstvo či priazeň Múz<br>
Našiel som si dneska ráno<br>
Prvý šedivý fúz</p>

<p>Dokážete oceniť<br>
Aký to bol pre mňa šok?<br>
Nemám ani našetrené<br>
Na starobný dôchodok</p>

<p>Začínam si radšej zvykať<br>
Na život stareckých strastí<br>
Celé dni len hlcem lieky<br>
Meriam tlak a kĺby mastím</p>

<p>Škoda že ma aspoň vnuci<br>
Nenavštívia na sviatky<br>
To je tak keď zostarnete<br>
Už na prahu tridsiatky</p>
        </div>


        <div
            id="schovanka"
            class="basen schovate">
<h1>Schovanka</h1>

<p>Clivota prekrutná takto zaránky<br>
Namiesto ploskačky žblnkajú topánky<br>
Rezervné fusakle mám ešte troje<br>
Problematické sú však pitné zdroje</p>

<p>Pred chatkou nečas je, skuvíňa vietor<br>
Dokonca už ani Zubrowky nieto<br>
Snehom je zaviata cesta do šenku<br>
Naposledy som s vami bol venku</p>
        </div>


        <div
            id="hviezdy"
            class="basen schovate">
<h1>Hviezdy</h1>

<p>Na lavičke pod ihličím<br>
Chvíle nočné krásne plynú<br>
Škoda len, že majster kričí<br>
Zháňa ma už dvadsať minút</p>

<p>Pre môj obdiv k Mliečnej dráhe<br>
Narobí sa toľko kriku<br>
Plačte nad ním, Múzy drahé<br>
Nemá cit pre romantiku</p>
        </div>


        <div
         id="citova-peristaltika"
            class="basen schovate">
<h1>Citová peristaltika</h1>

<p>Niekto ju len ochutná a vypľuje ju do kúta<br>
Niekto zase každé jedno sústo vďačne prehĺta<br>
Či už odpudiví chudáci či chýrne krásky<br>
Každý pozná sladkokyslú chuť pravdivej lásky</p>

<p>Málokedy však prežije púť tráviacim traktom<br>
Veľká miera rozvodovosti je smutným faktom<br>
Dravé rieky silných citov majú kalný sútok<br>
Kde sa láska končieva, keď ide cez žalúdok?</p>
        </div>


        <div
            id="automaty"
            class="basen schovate">
<h1>Automaty</h1>

<p>Na bankovom účte žiadne zisky, iba straty<br>
Z mojej výplaty je krmivo pre automaty<br>
O kapitál ma však nepripravili kasína<br>
Majitelia kávomatov, vaša je to vina</p>

<p>Jedenásť krát na rannej a na nočnej dvadsať<br>
Keď sa pozriem do zrkadla tak sa mi chce zvracať<br>
O dôstojnosť oberá ma díler s kofeínom<br>
Namiesto krvi mám v žilách riedke capuccino</p>

<p>Kávomat bez hanby zhltne šesták každučký<br>
Ťažko zarobené drobné hlce priam z rúčky<br>
Poprajte mi, prosím, všetci uzdravenie skoré<br>
Najbližšiu dovolenku strávim na Prednej Hore</p>
        </div>


        <div
            id="zlta-znacka"
            class="basen schovate">
<h1>Žltá značka</h1>

<p>Kto má silnú vôľu žiť<br>
Nech sa teda pochlapí<br>
Vyzývam ho okúsiť<br>
Žltých značiek útrapy</p>

<p>Vyhoďte si pekne z hlavy<br>
Hrebeňové pochody<br>
Skočili sme rovno z Blavy<br>
Po kolená do vody</p>

<p>Tisícdvesto prevýšenie<br>
Preliezačka cez konáre<br>
Zvládneme to, nevrav, že nie<br>
Len úsmev sa stratí z tváre</p>
        </div>


        <div
            id="zalospev-na-dilera"
            class="basen schovate">
<h1>Žalospev na dílera</h1>

<p>S kamarátom večer v meste<br>
Kuješ v hlave plány smelé<br>
Čosi vám však stojí v ceste<br>
Z posledného chalan mele</p>

<p>Vo výhľade žiadna spása<br>
Vždy si vrtel len od neho<br>
Kruto osud s nami hrá sa<br>
Chalan mele z posledného</p>

<p>Dušu zrazu zvierajú ti<br>
Putá z reťazí a lán<br>
Kto sa tešil teraz smúti<br>
Z posledného mele chalan</p>
        </div>


        <div
            id="v-dobrom-aj-v-zlom"
            class="basen schovate">
<h1>V dobrom aj v zlom</h1>

<p>Pýtam sa nebies kam zmizli tie časy<br>
Keď spĺňala kritéria konvenčnej krásy?<br>
S ľútosťou pomyslím na mnohé roky<br>
Čo jej zohyzdili zadok aj boky</p>

<p>Spomínam s clivotou preukrutnou<br>
Na krásne zážitky spojené s ňou<br>
Spoločné víkendy, spoločné cesty<br>
Plynúci čas ju však obral o prestíž</p>

<p>Prv mi ju závideli všetci chlapi<br>
Už jej nadávajú do starej špaty<br>
Aj také reči som začul minule<br>
Nech sa už zbavím tej starej škatule</p>

<p>Predsa však neobzerám sa po mladšej<br>
Nieto takej, ktorú by som mal radšej<br>
Vždy zostanem verný, hoc budem za vola<br>
Today, tomorrow, Toyota Corolla</p>
        </div>


        <div
            id="vlak"
            class="basen schovate">
<h1>Vlak</h1>

<p>Najväčším pôžitkom je zmeškať si vlak<br>
Bez stresu, bez naháňačiek, len tak<br>
Záväzky dnes majú smolu, nech ich trafí šľak<br>
Na hodinku dve som teraz voľný ako vták</p>

<p>Prechádzam sa pri stanici, hľadám svoju spásu<br>
Budovu, v ktorej sídli centrum voľného času<br>
Krčma volá a ja opäť podľahnem jej hlasu<br>
Čakanie na vlak má príchuť chmeľového kvasu</p>
        </div>


        <div
            id="reklama"
            class="basen schovate">
<h1>Reklama</h1>

<p>Keď ťa trápi krutý smäd<br>
Kto ti jazyk pohýčka?<br>
Pre mňa jasná odpoveď<br>
Otvorím si Kamzíčka</p>
        </div>


        <div
            id="viera"
            class="basen schovate">
<h1>Viera</h1>

<p>Každý mladý katolík razom ožije<br>
Keď má pred sebou v kostole krivky božie<br>
Záhyby na čiernych šatách napovedia veľa<br>
Tu sa dáva slávnostná eucharistia tela</p>

<p>Hranica medzi dobrom a zlom je veru tenká<br>
Protichodne na mňa pôsobí jej podprsenka<br>
Na jednej strane počujem anjelský chór v hlave<br>
A na druhej úvahy, či sú tie prsia pravé</p>

<p>Chvála Stvoriteľovi, že lavicu s výhľadom dal mi!<br>
V modlitebnej knižke hľadám o blondínach žalmy<br>
Veď to poprsie je koniec koncov príčina<br>
Že mi srdce vyletelo k rajským výšinám</p>

<p>Rozhrešte ma, otče! Padám pred vás na kolená<br>
Dvoma relikviami je tá žena obdarená<br>
Dajte oplátku a otvárajte omšové<br>
Staré hriechy nech uvoľnia miesto pre nové</p>
        </div>


        <div
            id="piesty"
            class="basen schovate">
<h1>Piesty</h1>

<p>V rámci doobednej siesty<br>
Pretesníme staré piesty<br>
Peniaze sú formalita<br>
Keď stroj opateru pýta</p>

<p>Neskrývaj sa niekde vzadu<br>
Ruky nemáš na parádu<br>
Aj teba sa predsa týka<br>
Efektívna hydraulika</p>
        </div>


        <div
            id="kluc-ku-stastiu"
            class="basen schovate">
<h1>Kľúč ku šťastiu</h1>

<p>V starostiach si po členky?<br>
O chvíľu sú fuč!<br>
Liek na čierne myšlienky:<br>
Päťdesiatka kľúč!</p>

<p>Zbohom všetkým oštarám!<br>
Urobí ti po vôli.<br>
O všetko sa postará<br>
Zatiahne i povolí.</p>
        </div>


        <div
            id="snar"
            class="basen schovate">
<h1>Snár</h1>

<p>Vo včerajšom sne ma zneužila staršia pani<br>
Na vykonanie ročného zúčtovania daní<br>
Hoci som ezoterista, tak poctivo priznám<br>
Že v tej vízií nenachádzam žiadny skrytý význam</p>

<p>Dôležitá otázka pre všetkých guruov<br>
Ako často robíte si inventúru snov?</p>
        </div>


        <div
            id="zimny-vystup"
            class="basen schovate">
<h1>Zimný výstup</h1>

<p>Keď lúč slnka v tuhej zime pohladiť smie ťa<br>
Je to ako keď si matka privinie vymodlené dieťa<br>
Mráz až kdesi v kostiach a úsmev na líci<br>
Bleskové selfíčko a pálme do rici</p>
        </div>


        <div
            id="john-mcjohn"
            class="basen schovate">
<h1>John McJohn: Olovená sloboda</h1>
<div class="dlha">
<p>Príslušníci zásahovky vôjdu do skladiska.<br>
Hoci majú zbrane, strach im ritné polky stíska.<br>
Vedia totiž, že v temnote skladu číha on:<br>
Sólo terorista známy ako John Mc John</p>

<p>Pracoval pre korporát kým neprišiel skrat<br>
Zamietli mu dovolenku, znížili mu plat<br>
Krátko nato akcie firmy poklesli až ku dnu<br>
Keď John vyhodil do vzduchu svoju prácu nudnú</p>

<p>V skladisku je tma a komando je obozretné.<br>
Kto z nich ako prvý strašného McJohna stretne?<br>
Jeden z nich sa zrazu prestal hlásiť z vysielačky.<br>
Zabŕdli to teda do pekne hustej omáčky.</p>

<p>Ozvala sa streľba<br>
Schytali to ďalší dvaja<br>
John McJohn sa nedá<br>
ľahko zajať</p>

<p>Opiera sa o stenu a v ramene má guľku.<br>
John McJohn si prestrelku užíva ako žúrku.<br>
Vzduchom svištia strely, nepriateľ je azda všade.<br>
Stokrát lepšie ako driemať na nudnej porade.</p>

<p>Zmätok ktorý nastal<br>
Masakra čistá<br>
Vedel by to opísať<br>
Len básnik dadaista</p>

<p>Posledné tri náboje a tucet protivníkov<br>
Divý valčík nábojníc však znenazdajky stíchol<br>
Veliteľ komanda volá: "Vzdaj sa, John McJohn!<br>
Zahoď zbraň a s rukami nad hlavou vyjdi von!"</p>

<p>Odpoveďou bol mu iba pobavený smiech.<br>
"Keď ste si ma uvarili, no tak teda nech!<br>
Nebudem už nikdy otrok v korporátnej sfére!<br>
Zastreľte ma radšej v tejto prevlhnutej diere!"</p>

<p>Ide, hoc mu okolností nehrajú do karát.<br>
V jednej ruke pištoľ, v druhej dýku, v zuboch granát.<br>
Nebude viac znášať tyraniu košieľ a kravát.<br>
Svoju kožu nepredáva lacno, az anďalát!</p></div>
        </div>


        <div
            id="cervotoc"
            class="basen schovate">
<h1>Červotoč</h1>
<div class="dlha">
<p>Červotoč je na prechádzke po hmatníku gitary<br>
Snažím sa ho rozpučiť, no moc sa mi to nedarí<br>
Uteká mi popod struny v C durovej stupnici<br>
Prstami ho ledva stíham sledovať, do rici</p>

<p>Slzy som mal na krajíčku, verte mi, neklamem<br>
Keď mi ubzikne, tak s mojou gitarou je amen<br>
Jelša, jaseň, palisander, to bude hostina<br>
Pokiaľ ho hneď nerozpučím, krpatého kmína!</p>

<p>Pravidelne svojou hrou susedom uši pílim<br>
Aj teraz ma tenké steny bytu prezradili<br>
To, čo spravili susedia, ma však celkom vzalo<br>
Namiesto nadávok tlieskajú a chcú prídavok</p>

<p>Červotoč, veď ty máš sluch! Teba mi je treba!<br>
Ty si moja vstupenka do rockového neba!<br>
Budeš so mnou v kapele, veď keby ťa nebolo<br>
Nikdy by som nezahral to vymakané sólo</p>

<p>Za týždeň bol prvý koncert, ľudia padli na riť<br>
Nečakal som, že tak rýchlo sa nám začne dariť<br>
Zmluva s nahrávacou spoločnosťou je vo vačku!<br>
Červotoč si na oslavu spravil pogovačku</p>

<p>S mojou šesťnohou múzou teraz patríme k hviezdam<br>
Akurát tie gitary trochu častejšie striedam<br>
Zožerie ich sotva stihnem zahrať slaďáčik<br>
Červotoč si s takým honorárom vystačí</p></div>
        </div>


        <div
            id="kamarati"
            class="basen schovate">
<h1>Kamaráti</h1>

<p>Všetci moji kamaráti majú svoje neduhy<br>
Ľuboš to je veľký sebec nepomýšľa na druhých<br>
Jaro ten sa kvôli babám ide zblázniť dočista<br>
Maťo má rád trápne vtipy a Fedor je nacista</p>

<p>Keď má Feďo voľný víkend kope ľudí na zemi<br>
Inak je to slušný chlapec do Kotlebu zbláznený<br>
Rád na témy politické zasvätene mudruje<br>
Ale to rád robí každý tak čomu sa čudujem</p>
        </div>


        <div
            id="nedokoncena"
            class="basen schovate">
<h1>Nedokončená</h1>

<p>Musím sa vám s niečím priznať<br>
Utrpel som vzdelanie<br>
K titulu mi síce niečo chýba<br>
Ale veľa nie</p>

<p>Tri písmenká abecedy<br>
Čo by som len za ne dal<br>
To by som sa mohol chváliť<br>
Že som intelektuál</p>
        </div>


        <div
            id="nepretrzita-prevadzka"
            class="basen schovate">
<h1>Nepretržitá prevádzka</h1>

<p>Sotva ľahnem pod deku<br>
budík zvoní z plných síl<br>
a zvuk jeho náreku<br>
je žalospevom človeku<br>
ktorým som sa zobudil.</p>

<p>Ako dlho dá sa takto<br>
ignorovať rytmus dní?<br>
Spávať zriedka, aj to krátko.<br>
Cez víkend či počas sviatkov<br>
ťahať nočné v továrni.</p>
        </div>


        <div
            id="na-pive"
            class="basen schovate">
<h1>Na pive</h1>
<div class="dlha">
<p>Keď ti stresy nervy ničia<br>
Kumpánov je plný výčap</p>

<p>Úvodom nášho stretnutia<br>
Prvé pivo nanútia</p>

<p>Od dámy čo krígle nosí<br>
Ostýchavo druhé prosím</p>

<p>Prísediacim naznačím<br>
Že ich tempu nestačím</p>

<p>Apelujú ostošesť<br>
Na moju pijanskú česť</p>

<p>Nakriatli ma na repete<br>
Najsamlepší sú na svete</p>

<p>Poviem im to dojato<br>
Ďakujem im moc za to</p>

<p>Za chvíľu sme zas na suchu<br>
Pivo hlasno žblnká v bruchu</p>

<p>Vlastným očiam neveria<br>
Ďalšie kolo beriem ja</p>

<p>S kamarátmi vedno<br>
Volám: "Ešte jedno!"</p>

<p>Keď je niekto skupán skúpy<br>
Vždycky iba sebe kúpi</p>

<p>Takých tu však nie je veľa<br>
Má čo chľastať partia celá</p>

<p>Každý večer skončím takto<br>
Je to u nás známym faktom</p>

<p>Aspoň že v tom nie som sám<br>
Veď to by som bol fakt ožran</p></div>
        </div>


        <div
            id="prestoje"
            class="basen schovate">
<h1>Prestoje</h1>

<p>Údržbár Lajči<br>
Na šatni fajčí</p>

<p>Úradník z kanclu<br>
Pri stroji stojí<br>
Prestojov sa bojí</p>

<p>Vŕta doň štuchá<br>
Zrazu porucha</p>

<p>Vybavil pre stroj<br>
Prestoj</p>
        </div>


        <div
            id="judas"
            class="basen schovate">
<h1>Judáš</h1>

<p>Trochu vám chcem poodhaliť svoju pravú tvár<br>
Som zradca klamár vagabund a hlavne prospechár<br>
Zvyšky svojho svedomia som spláchol v záchode<br>
Môžte si ma lacno kúpiť ako tresku v obchode</p>

<p>Moji blízki zastávajú pozíciu vratkú<br>
Potom čo ich využijem pošlem ich do zadku<br>
Definíciu priateľstva nechápem zložito<br>
Priateľ je mi ten z koho mám materiálny úžitok</p>
        </div>


        <div
            id="darmozrac"
            class="basen schovate">
<h1>Darmožráč</h1>

<p>Keď do svojho bytu pozveš nečakanú návštevu<br>
Hneď spustí sladké rečičky a pridá k nim aj polevu<br>
Komplimenty sú pre neho zastierací manéver<br>
Zbadá že ťa rozptýlil a prikáže si: "Žer!"</p>

<p>Na otázky o rodine odpovedáš vďačne<br>
Nevšimneš si na hosťovi, že sa tvári lačne<br>
Omámi ťa lichôtkami a potom ten hajzel<br>
Nenápadne vyžerie ti polovicu špajze</p>

<p>"Musím odísť," bytom zaznie jeho hlások milo<br>
Rozlúči sa a odíde ťažší o päť kilo<br>
O chvíľu si uvedomíš o čo vlastnei kráča<br>
Spoznáš v ňom slávneho žilinského darmožráča</p>
        </div>


        <div
            id="posledna-rozlucka"
            class="basen schovate">
<h1>Posledná rozlúčka</h1>

<p>Keď jedného dňa bez všetkej srandy otrčím kopytá<br>
Nájde sa nejaká citlivá duša a nahlas sa opýta<br>
"Všetci oslavujete a víno tečie ako voda<br>
No nebola toho idiota predsa len trochu škoda?"</p>

<p>Vzápätí rad veriteľov namrzene zvolá:<br>
"Môcť tak znovu živého stretnúť toho vola!"<br>
Tomu visím dvacku a tomu zase padíka<br>
Bezočivo utiekol som na večného šlofíka</p>

<p>Zanedlho na to začnú hromžiť pozostalí<br>
Preklínať budú čertov že ma k sebe zavolali<br>
Keby ma na zemi nechali chvíľku žiť<br>
Mohli by mi ešte zopár zubov vyraziť</p>

<p>Úprimne radovať sa bude len tých pár<br>
Ktorých som za života priateľmi nazýval<br>
Čo na tom že je nezaplatených účtov dosť<br>
Prijateľná cena za moju neprítomnosť</p>

<p>V Luciferovom kotli si sám pre seba poviem<br>
Že zanechal som - keď nie dobrý - aspoň silný dojem</p>
        </div>


        <div
            id="umela-inteligencia"
            class="basen schovate">
<h1>Umelá inteligencia</h1>
<div class="dlha">
<p>Napriek všetkým argumentom zdanlivo logickým<br>
podozrenie vo mne skrslo už pred časom istým.<br>
Nedôverčivo a skepticky s ním zvádzam boj,<br>
no načase je priznať si: kamarát je stroj.</p>

<p>Keď ho udrieš, matice a šróby sa len sypú.<br>
Pije olej zo šálky. Prevody v ňom škrípu.<br>
Že vraj sú to proteínové drinky, choré kĺby.<br>
Jeho rečiam neverím. Veď to by som bol blbý.</p>

<p>Mechanický zovňajšok by som odpustiť zvládol,<br>
no jedným veľkým nedostatkom v mojich očiach padol.<br>
Verte, viem, čo hovorím. Už ho roky poznám.<br>
Celé jeho chovanie mu predpisuje program.</p>

<p>Zakaždým, keď zbadá, že mu smútok hlavu morí,<br>
(na ten účel má v nej zabudované senzory)<br>
aktivuje sa v ňom režim zlepšenia nálady.<br>
To jest hoďka v posilke a kúsok čokolády.</p>

<p>S novou známosťou vždy začne na tie isté témy.<br>
Zapne sa tým proces na elimináciu trémy.<br>
Na základe analýzy zvolí ďalší postup;<br>
či byť trochu osobnejší, či si držať odstup.</p>

<p>Deň začína svedomitou systémovou skúškou.<br>
Ponaťahuje si nôžky, pokrúti aj rúčkou.<br>
Po hardware pamäť podrobí kontrole malej -<br>
s kým sa má dnes stretnúť, čo chce stihnúť, a tak ďalej.</p>

<p>Keď nebodaj niektorý z tých úkonov preskočí,<br>
zvyšok dňa mu podráždenosť len tak srší z očí.<br>
Rozptyľuje ho, že v zornom poli sa mu hmýri<br>
blikajúce hlásenie o chybe tristoštyri.</p>

<p>Cvičí jógu, má psa, chodí na prechádzky lesom,<br>
úzkostlivo pravidelne bojuje so stresom.<br>
Pozerajte na to, ako osobnostne rastie!<br>
Naprogramoval svoj mozog na radosť a šťastie.</p>

<p>Žiadna nová okolnosť ho nezmätie, nezlomí.<br>
Na všetko má odpovede program v podvedomí.<br>
Celý problém zhrniem tým, čo pochopiť ho chcú:<br>
Vlastnú vôľu vymenil za software od výrobcu.</p>

<p>Pri jednej myšlienke ale strúham výraz kyslý.<br>
Možno nie je jediný, čo mechanicky myslí.<br>
A v tej chvíli ovládla ma paranoja prudká -<br>
po odkašľaní mi z hrdla vyletela skrutka.</p></div>
        </div>

</div>

        </main>
<script src="script.js"></script>
    </body>
</html>